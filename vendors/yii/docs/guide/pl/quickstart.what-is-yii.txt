Czym jest Yii
============

Yii jest bardzo wydajnym, opartym na komponentach frameworkiem PHP przeznaczonym
do szybkiego tworzenia aplikacji webowych wielkiej skali. Pozwala na zwiększenie ponownego
używania kodu (ang. maximum reusability) oraz w znaczącym stopniu przyspiesza proces
tworzenia. Nazwa Yii (wymawiana jako `Yee` lub `[ji:]`) pochodzi od słów *łatwy*
(ang. easy), *wydajny* (ang. efficient) i *rozszerzalny* (ang. extensible).

Wymagania
---------

Aby uruchomić napisaną w Yii aplikację webową, potrzebujesz serwera www
wspierającego PHP w wersji 5.1.0 lub wyższej.

Dla developerów chcących używać Yii bardzo przydatne jest rozumienie
koncepcji programowania obiektowego (OOP), ponieważ Yii jest czysto
obiektowym frameworkiem.

Do czego najlepiej nadaje się Yii?
----------------------------------

Yii jest frameworkiem ogólnego zastosowania i dlatego może być użyty
do utworzenia niemal dowolnego rodzaju aplikacji webowej. Ponieważ jest
lekki i wyposażony w wymyślne mechanizmy buforujące (ang. sophisticated caching solutions),
szczególnie nadaje się do tworzenia aplikacji o dużym ruchu, takich jak portale,
fora, systemy zarządzania treścią (CMS), systemy e-commerce, itp.

Jak wygląda Yii na tle innych frameworków?
------------------------------------------

Jak większość frameworków PHP, Yii jest frameworkiem o architekturze MVC.

Yii przewyższa inne frameworki PHP w zakresie wydajności, ogromu funkcji
i przejrzystości dokumentacji. Od samego początku Yii został starannie
zaprojektowany aby nadawać się do tworzenia poważnych aplikacji webowych.
Nie jest produktem ubocznym, powstałym przy okazji innego projektu, ani też
zlepkiem prac osób trzecich. Jest rezultatem dużego doświadczenia autora 
w tworzeniu aplikacji webowych oraz jego badań i przemyśleń nad funkcjonowaniem 
najpopularniejszych frameworków i aplikacji sieciowych.

<div class="revision">$Id: quickstart.what-is-yii.txt 1622 2009-12-26 20:56:05Z qiang.xue $</div>